[Siar](/daoine.xml) | [Baile](/iris_sceal/index.html) | [ainm.ie](https://www.ainm.ie/Bio.aspx?ID=131)
------------------
# Coimín,  Daithí - 1854-1907

> “An Gael ba dhúthrachtaí a casadh orm riamh go dtí sin” an cur síos a rinne Dubhghlas de hÍde ar an gCoimíneach, é ag tagairt do 1878 nuair a d’fhág na hoibrithe ba dhíograisí Cumann Buanchoimeádta na Gaeilge chun Aontacht na Gaeilge a bhunú. An Coimíneach ba mhó faoi deara Irisleabhar na Gaedhilge a thabhairt ar an saol agus ní mór é a áireamh ar an mbeagán ba mhó a rinne leas na teanga sa 19ú haois.

Sin é an tús atá leis an alt ar Dhaithí Coimín ar an tsuíomh *ainm.ie*. Is léir ón mhéid sin gur díograiseoir radacach Gaeilge é a d'fhág a lorg ar stair agus ar thodhchaí na teangan.

Rugadh Daithí, i gCill Rois i gcontae an Chláir. Tháinig sé a dh'obair mar chléireach bainc i mBaile Átha Cliath. Ba é sin an post a bhí aige i 1875.  Idir 1876 agus 1893 bhí sé an-ghníomhach i ngluaiseacht na Gaeilge.

> Tá eolas ar a ndearna sé idir 1876 agus 1887 ag Máirín Ní Mhuiríosa in Réamhchonraitheoirí: nótaí ar chuid de na daoine a bhí gníomhach i ngluaiseacht na Gaeilge idir 1876 agus 1893 (1968). Is léir go raibh sé ar an mbeirt nó an triúr ba chumasaí is ba ghníomhaí. Ba é a thug ar pháipéir ar nós The Irishman, The Shamrock, Young Ireland, The Teachers’ Journal colúin nó cúinní a thabhairt don teanga. Sholáthraíodh sé féin ábhar dóibh. Dhéanadh sé obair phoiblíochta agus ba é a d’ullmhaigh an tsraith de théacsleabhair bheaga shimplí do Chumann Buanchoimeádta na Gaeilge, in ainneoin nach raibh eolas na teanga labhartha aige, toisc gurbh é capall na hoibre é agus gur chaint is mó a bhíodh ar siúl ag an gcuid ba “thábhachtaí” de bhaill an Chumainn. Bhí sé ina eagarthóir ar Irisleabhar na Gaedhilge ó thosach go dtí 1887.

*ainm.ie"
